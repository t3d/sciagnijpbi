sciagnijpbi to skrypt do pobierania książek z Polskiej Biblioteki 
Internetowej (www.pbi.edu.pl).

Skrypt rozpoznaje i pobiera zarówno książki w postaci tekstowej (HTML), 
jak i zeskanowane książki w formacie jpg.

Aby pobrać książkę, należy znać jej id z katalogu PBI.
Dla ułatwienia, spis książek wraz ich id znajduje się w pliku 
Katalog_PBI.txt. Można też podejrzeć id książki podczas przeglądania 
stron www PBI. Znajduje się ono w adresie okienka z widokiem strony 
po znakach ?p=. Przykładowo dla książki "Dziwna Historia" Elizy 
Orzeszkowej, adres ten to 
http://www.pbi.edu.pl/book_reader.php?p=1870&s=1, zatem id to 1870.

Id książki można podać jako parametr przy uruchamianiu skryptu, 
bądź też wpisać po uruchomieniu skryptu.

Skrypt działa pod systemami typu UNIX, GNU/Linux i Mac OS 
wyposażonymi w powłokę bash i program wget. 
Użytkownicy systemów z rodziny windows mogą korzystać ze skryptu 
po zainstalowaniu programu cygwin (www.cygwin.com) wraz z pakietem wget.
